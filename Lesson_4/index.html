<!DOCTYPE html>
<html lang="uk">
    <head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <link rel="stylesheet" href="css/reset.css">
        <link rel="stylesheet" href="css/style.css">
        <title>Lesson 4</title>
    </head>
    <body>
        <header></header>
        <main>
            <h1 class="title">Пікуй — найвища гора Львівської області</h1>
            <p class="text">
                Гора Пікуй — найвища точка Вододільного хребта, з якої відкриваються приголомшливі краєвиди. Почати сходження можна з різних карпатських селищ.
            </p>
            <p class="text">
                Вододільній хребет — гірська смуга, якою проходить головний карпатський вододіл, тобто тут беруть свій початок чисельні річки. На Хребті розташований виток Латориці, яка тече до самого Мукачева. Гора Пікуй — найвища вершина Вододільного хребта, вона виростає на межі двох областей: Львівської та Закарпатської. Висота гори — 1 408 м над рівнем моря. Схили густо поросли буками і ялівцем, а вершина нагадує формою асиметричний конус.
            </p>
            <p class="text">
                Пікуй — мальовничий куточок Карпат, що дозволяє побачити не тільки дикі ліси, але й альпійські луки. Краєвиди біля вершини вражають уяву: очам відкриваються таємничі урвища та грізні скелі. Оскільки це найвища географічна точка Львівської області, на туристів чекає приголомшливе розмаїття пейзажів. Неподалік від Пікую, на висоті 1 200 м над рівнем моря, розташований перевал “Руська Путь” — він має історичне значення, адже саме тут проходив торговий, а інколи й військовий шлях з Заходу на Схід. Також поблизу від вершини причаївся водоспад Воєводин — це не надто популярна серед туристів локація, адже дістатись до неї пішки буває нелегко. Тим цікавіше побачити водоспад на власні очі!
            </p>
            <img src="img/pikuy.jpg" alt="Гора Пікуй">
            <p class="text">
                Перевал “Руська Путь” колись правив за межу між Польщею та Угорщиною, а сама гора Пікуй певний час була частиною держави Чехословаччини. Тому на її вершечку встановлено меморіал на честь президента Томаша Масарика.
            </p>
            <h2>
                Туристичні маршрути
            </h2>
            <p class="text">
                Бажаєте вирушити до гори Пікуй? Це можна зробити по-різному. Можна зі Львова дістатися до станції “Сянка” і почати пішу подорож звідти. Можна доїхати до сіл Гусне, Кривка чи Біласовиця. Досвідчені мандрівники радять рушати до вершини з села Либохори — звідки вас можуть підвезти до перевалу “Руська Путь”. Відстань до перевалу нескладно подолати й самостійно, на своїх двох, вона невелика. Проте хочемо попередити: шлях стрімкий. А від перевалу до вершини веде добре втоптана століттями стежка — вам треба чимчикувати лише 8 км.
            </p>
            <p class="text">
                З селища Жденієво також можна прогулятись пішки на вершину гори — для місцевих жителів вона має трохи містичне значення. Легенду, яку тубільці пов’язують з горою Пікуй, ви можете прочитати тут. Хоча прогулянка вимагає в середньому 5 годин, шлях з села буде не надто легким. Ви маєте подолати 12 км з різницею висот, яка складає 982 м. Тобто стежки будуть вести вас круто вгору — це шлях для мандрівників з міцними ногами й легенями. Зі Жденієво треба вийти на асфальтовану дорогу, яке веде на полонини. По дорозі ви можете роздивитись ще одну вершину: Високий Камінь, завітати до ботанічного заказника Бузок. За орієнтир, який підкаже, що ви йдете вірною дорогою у світле майбутнє, вам може правити потік Кочилівський. Опинившись на вершині, ви побачите найбільшу карпатську полонину: Полонину Руну. Вершечок гори кам’янистий і вузький, на нього встановлено кам’яного тура.
            </p>
            <img src="img/pikuy_2.jpg" alt="Вид з вершини гори Пікуй">
            <p class="text">
                Сходження на вершину можна почати і від села Біласовиця. Це вдвічі цікаво, оскільки Біласовиця — стародавнє бойківське село зі своїми традиціями. Тут роблять унікальну солодку бринзу, яку називають “їдким сиром”. Повторити рецепт у будь-якому іншому місці неможливо — секрет в молоці, яке дає місцева порода корів. У тварин дуже великі роги, з яких бойки здавна вирізбляють келихи. Варто купити у селян “їдкого сиру”, але їсти його “чистим” неможливо. Краще на привалі приготувати картоплі з бринзою — це буде дійсно смачно. З Біласовиці добре видно гору Пікуй, тому загубити шлях складно, а от піднявшись на вершечок, ви побачите з іншого боку Жденієво — можна не вертатись до Біласовиці, а спуститись до цього села, щоб там заночувати чи сісти на транспорт.
            </p>
        </main>
        <footer>
         
        </footer>
    </body>
</html>
